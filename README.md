Un’applicazione web consente la gestione di riunioni online. Una riunione ha un titolo, una data, un’ora, una durata e un numero massimo di partecipanti. L’utente fa il login e, se autenticato, accede all’HOME page che mostra l’elenco delle riunioni indette da lui e non ancora scadute, l’elenco delle riunioni cui è stato invitato e non ancora scadute, e una form per creare una nuova riunione. Quando l’utente inoltra la form con il bottone INVIA, appare una pagina ANAGRAFICA con l’elenco degli utenti registrati. L’utente può scegliere uno o più partecipanti dall’elenco e premere il bottone INVITA per invitarli alla riunione. Se il numero d’invitati è superiore al massimo ammissibile di X unità, appare di nuovo la pagina ANAGRAFICA con un messaggio “Troppi utenti selezionati, eliminane almeno X”. La pagina evidenzia nell’elenco gli utenti scelti in precedenza come preselezionati, in modo che l’utente possa deselezionarne alcuni. Se alla pressione del bottone INVITA il numero d’invitati è inferiore al massimo ammissibile, la riunione è memorizzata nella base di dati e associata agli utenti invitati. Al terzo tentativo scorretto di assegnare troppi invitati a una riunione appare una pagina CANCELLAZIONE con un messaggio “Tre tentativi di definire una riunione con troppi partecipanti, la riunione non sarà creata” e un link per tornare all’HOME page. In questo caso la riunione NON è memorizzata nella base di dati. L’applicazione non deve registrare nella base di dati riunioni con numero eccessivo di partecipanti. Si realizzi un’applicazione client server web che modifica le specifiche precedenti come segue: 
- L’applicazione supporta registrazione e login mediante una pagina pubblica con opportune form. La registrazione controlla la validità sintattica dell’indirizzo di email e l’uguaglianza tra i campi “password” e “ripeti password”, anche a lato client. La registrazione controlla l’unicità dello username. 
- Dopo il login, l’intera applicazione è realizzata con un’unica pagina.
- Ogni interazione dell’utente è gestita senza ricaricare completamente la pagina, ma produce l’invocazione asincrona del server e l’eventuale modifica del contenuto da aggiornare a seguito dell’evento.
- La scelta dall’anagrafica deve essere realizzata con una pagina modale con i bottoni invia e cancella.
- I controlli di correttezza del numero di invitati e del massimo numero di tentativi, con i relativi messaggi di avvertimento, devono essere realizzati anche a lato client.
- Lo stato dell’interazione (numero di tentativi) deve essere memorizzato a lato client!
